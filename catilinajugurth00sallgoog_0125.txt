96 C. SALLUSTI CRISPI

sponsionem faciunt, uti certo die legati domo pro
ficiscerentur: quo in loco inter se obvii fuissent, is
5 communis utriusque populi finis haberetur. igitur Car-
thagine duo fratres missi, quibus nomen Philaenis
erat, maturavere iter pergere. Cyrenenses tardius

iere. id socordiane an casu acciderit, parum cognovi.

e ceterum solet in illis locis tempestas haud secus atque
in mari retinere. nam ubi per loca aequalia et nuda
gignentium ventus coortus harenam humo excitavit,
ea magna vi agitata ora oculosque inplere solet, ita

τ prospectu inpedito morari iter. postquam Cyrenenses
aliquanto posteriores se esse vident et ob rem con-
ruptam domi poenas metuunt, criminari Carthagi-
niensis ante tempus domo digressos, conturbare rem,

8 denique omnia malle quam victi abire. sed cum Poeni
aliam condicionem, tantum modo aequam, peterent,
Graeci optionem Carthaginiensium faciunt, ut vel illi,
quos finis populo suo peterent, ibi vivi obruerentur,
vel eadem condicione sese quem in locum vellent

9 processuros, Philaeni condicione probata seque vitam-
que suam reipublicae condonavere: ita vivi obruti.

10 Carthaginienses in eo loco Philaenis fratribus aras

3 consecravere aliique illis domi honores instituti. nunc

' ad rem redes.

80 Iugurtha postquam amissa Thala nihil satis fir-
mum contra Metellum putat, per magnas solitudines
cum paucis profectus pervenit ad Gaetulos, genus
hominum ferum incultumque et eo tempore ignarum

anominis Romani. eorum multitudinem in unum cogit
ac paulatim consuefacit ordines habere, signa sequi,

3 imperium observare, item alia militana facere. prae·
terea regis Bocchi proxumos magnis muneribus et
maioribus promissis ad studium sui perducit, quis
adiutoribus regem aggressus inpellit, uti advorsus Ro·

4 manos bellum incipiat. id ea gratia facilius pronius-
que fuit, quod Bocchus initio huiusce belli legatos

o Romam miserat foedus et amicitiam petitum, quam

 

